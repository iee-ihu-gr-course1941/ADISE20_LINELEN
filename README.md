# ADISE20_LINELEN
**Απαιτησεις** 

**Περιγραφή παιχνιδιού:**

Η Αβησσυνία είναι ένα χαρτοπαίγνιο που παίζουν συνήθως τέσσερεις παίκτες, ο καθένας για λογαριασμό του. Σε αυτήν την εκδοχή το παιχνίδι απαιτεί ιδιαίτερες ικανότητες από τον παίκτη. Δεν αποκλείεται όμως οι παίκτες να σχηματίζουν δύο ομάδες (από δύο παίκτες η καθεμία) ή να παιχθεί από δύο μόνο παίκτες. Σε αυτές τις περιπτώσεις όμως ο παράγοντας τύχη αυξάνεται εις βάρος της ικανότητας του παίκτη. Σκοπός του παιχνιδιού είναι να μαζέψει ο παίκτης όσα περισσότερα φύλλα μπορεί. Ο αριθμός των φύλλων που θα μαζέψει ισοδυναμεί με τους πόντους που θα κερδίσει στη συγκεκριμένη παρτίδα. Εξαίρεση αποτελούν οι βαλέδες που ισοδυναμούν με τρεις πόντους ο καθένας.

**Οδηγίες:**

 Πώς παίζεται;;
 
Χρησιμοποιείται μία τράπουλα των 52 φύλλων και αρχικά μοιράζεται κάθε παίκτης από έξι φύλλα,
ενώ αφήνονται στη μέση του τραπεζιού τέσσερα, το ένα επάνω στο άλλο,
Κάθε παίκτης παίζει με την σειρά, με φορά από δεξιά προς τα αριστερά, από ένα φύλλο που κρατάει στα χέρια του 
το οποίο τοποθετεί επάνω στη στοίβα. Όταν ξεκινά η παρτίδα ο παίκτης που παίζει πρώτος έχει δύο επιλογές: 
α) να ρίξει κάποιο από τα φύλλα που έχει στο χέρι του στην κεντρική στοίβα 
β) να μαζέψει το φύλλο που βρίσκεται στην κορυφή της κεντρικής στοίβας με κάποιο φύλλο που κρατάει στο χέρι 
όμοιας αξίας. Ρίχνοντας το φύλλο του, μαζεύει και το επάνω φύλλο της στοίβας και τοποθετεί και τα δύο φύλλα σε 
δική του ξεχωριστή στοίβα, αφήνοντας όμως τα φύλλα φανερά.  Από τη στιγμή που κάποιος παίκτης ξεκίνησε δική 
του στοίβα, προστίθενται στις επιλογές των παικτών εκτός από τις α) και β) που προαναφέραμε, και άλλες δύο: 
γ) αν κρατάει στο χέρι του φύλλο όμοιο με τα φύλλα που βρίσκονται στην κορυφή της στοίβας ενός άλλου παίκτη, 
τότε μπορεί να το ρίξει και να πάρει τα φύλλα από την στοίβα του συγκεκριμένου παίκτη και να τα τοποθετήσει 
στην δική του στοίβα, δ) αν κρατάει στο χέρι του φύλλο που είναι ίδιο με αυτά που έχει επάνω στην δική του στοίβα,
μπορεί να ρίξει το φύλλο και να το προσθέσει σε αυτήν. Αν ο παίκτης μαζέψει ξανά νέα φύλλα είτε από την κεντρική 
στοίβα είτε από την στοίβα κάποιου άλλου παίκτη, τα τοποθετεί επάνω από τα ήδη υπάρχοντα της στοίβας του 
Τώρα στη συγκεκριμένη στοίβα, δεν μπορεί κάποιος αντίπαλος να μαζέψει τα φύλλα που βρίσκονται από κάτω 
επειδή καλύπτονται από αυτά που προστέθηκαν στη στοίβα τελευταία. Μόνο αν μαζευτούν από τη στοίβα του παίκτη 
τα φύλλα που βρίσκονται στην κορυφή της μπορούν εν συνεχεία να μαζευτούν τα από κάτω που πλέον περνάνε στην 
κορυφή της στοίβας. Όταν τελειώσουν όλοι οι παίκτες τα φύλλα τους, ξαναμοιράζονται από άλλα έξι ο καθένας. 
Τέλος παιχνιδιού ο παίκτης που θα συμπληρώσει πρώτος 61 πόντους ανακυρήσσεται νικητής. 

